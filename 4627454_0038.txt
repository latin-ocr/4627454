.- 262 -

sq. docere possit ubi Bacchi ortus et semina vitis Panem
facit enarrantem. Postquam de educatione Bacchi dixit,
sic pergit. v. 35

Interea pueri florescit pube iuventa

Flavaque maturo tumuerunt tempora cornu;

Tum primum laetas ostendit pampinus uvas,

Mirantur satyri frondes et poma Lyaei. · -

Tum deus: Ο satyri maturos carpite fructus

Dixit, et ignotos pueri calcate racemos.

Vix haec ediderat, decerpunt vitibus uvas,

Et portant calathis celerique illidere planta

Concava saxa super properant, vindemia fervet

Collibus in summis, crebro pede rumpitur uva

Nudaque purpureo sparguntur pectora mustu.

Cum satyri, lasciva cohors, sibi pocula quisque

Obvia corripiunt3 quod sors dedit, hoc capit usus,

Canthera hic retinet, cornu bibit alter adunco.

Sententiam igitur hanc sere concipere liceret: Bacchus,

ubi a Nysa. nutritus adolevit, uvas procreavit, easque tor-
quere satyros docuit. Quae tamen interpretatio eam ob
rem mihi displicet, quia de Bacchi iuventute hoc loco co-
gitari non potest. Nam cum in posteriore plaustro thala-
mus Semelae conspiceretur, (pag. 200 b), in quo Bacchus
natus est, nemo eandem rem bis esse tractatam credet.
Res aliter sese habere mihi videtur. In fabulis de Baccho
Indico, quae etsi dici non potest, quantopere inter se di-
screpent, tamen facillime duas res distinguas: aut impera-
tor triumphans celebratur, qui cum exercitu invicto -Asiam
domuit ditionisque suae iecit3 aut narratur de Baccho
tranquillo et benique, qui saluberrimis institutis populos
condonare studuit. 1) Quod ad alteram rem spectat, Me-
gasthenes apud Diodorum dicit ΙΠ 51 (Schwanbeck fragm.
I 28) μετὰ δὲ ταῦτα τῆς παραθέσεως τῶν καρπῶν
ἐπιμεληθέντα (Διόνυσον) μεταδιδόναι τοῖς Ἰνδοῖς

 

¹) cf. Welcker. Nachtrag zur aschylisehen Trilogie p. 187. >

