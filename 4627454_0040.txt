,28-

illius regionis fertilitas indicatur. Iam opus non est mo-
nere, suo loco sequi torcular, utrem vinarium, alia, quae
ad vinum faciendum spectant. ’

Habemus igitur vini inventionem Nysam, Bacchum
Lenaeum in Asiam translatum. — In veteribus Graecorum
Lenaeis pompam duci solitam fuisse apparet ex loco De-
mosthenis Mid. p. 517, 21. Εὐήγορος εἶπεν, ὅταν ἦ
πομπὴ ᾗ τῷ Διονύσῳ ἓν Πειραιεῖ καὶ οἵ κομῳδοὶ
καὶ οἵ τραγῳδοὶ καὶ ἢ ἐπὶ Ληναίῳ πομπὴ καὶ οἵ
τραγῳδοὶ καὶ οἷ’ κωμῳδοὶ μήτι ἐξεῖναι μήτε
ἐνεχυράσαι μήτε λαμβάνειν ἕτερον ἑτέρου. Hanc vero
pompam, quam adhuc non nisi ex artis monumentis cogni-
tam habemus, quoniam quo modo composita fuerit, a ne-
mine traditum est, nunc ex Callixeni descriptiones restituere
possumus, quia Philadelphos sine dubio pristinos ritus, qua-
les in Lenaeis traditi erant, pro exemplo habuit. Haece
igitur fuerunt pompae Lenaeae partes:

Torcular, in quo satyri vinum torquebant, μέλος

ἐπιλήνιον ᾄδοντες, uter et vasa vinaria.

Iam in pompa producuntur thalamus Semelae et antrum
Bacchi infantis, cui nymphae ministrantes astant. Ex hoc ·
quidem antro, ramis hederae cincto, duo fontes, alter lac,
alter vinum fundens profluunt. 1)

Apparet, hic de Bacchi iuventute agi: habes thalamum
Semelae, quae Iovi adamata petiit, ut omni, quem summum
deorum regem deceat, ornatu instructus ipsam adiret, tum
fulgure Iovis combusta Bacchum peperit, qui et ipse flam-
mis esset occisus, nisi hedera ex columnis thalami enascens
et umbram frigusque praebens puerum servasset. (cf. Eurip.
Phoen. 650 sq. — schol. 651.

¹) Simile antrum, Bacchi infantis domicilium describit Philostra-
tus Imagg. I 14.

